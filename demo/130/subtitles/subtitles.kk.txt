Қайырлы күн, құрметті студенттер! Барлығыңызды келесі Демо сессиясында көргеніме қуаныштымын. Бүгінгі сессияның тақырыбы – нақты AWS емтиханында жиі кездесетін сценарийлер. Біз белгілі бір сценарий жағдайында болатын танымал және мүмкін жауаптарды қарастырамыз. Сонымен, бастайық. Бастамас бұрын, бұл ақпараттың қайдан алынғанын көрсеткім келеді. Барлығыңыз естіген шығарсыздар, мүмкін естімеген боларсыздар, Джон Бонсо деген AWS емтиханына дайындық саласында танымал адам бар. Мұның бәрі бұл адамның белгілі бір сервистерге гайдтарды жүктеген сайтқа иелік етуінен басталды. Яғни, мысалға, AWS Lambda сервисі таңдалынып, оған бұл сервис туралы тезистік ақпарат дайындалады. Бұл ақпарат емтиханда жиі кездеседі және осы тезистерді оқып, материалдың көп бөлігін қайталауда өте жақсы көмектеседі. Олар өте қысқа және ықшамдалған, осындай ақпарат сервистердің басым бөлігіне дайындалды. Содан бері, жоба көз алдымызда дамып, бір сәтте Udemy-де AWS емтихандарына дайындалу үшін арнайы тестілер жарияланған болатын. Осыдан кейін бұл жоба Udemy-ден өсіп, tutorialsdojo.com арнайы тестілер жарияланатын білім беру порталына дейін өсті. Сұрақтарды таңдайтын тестілеу қозғалтқышы пайда болды, интерфейс жақсарды. Біраз уақыттан кейін келесі қадам жасалды: қосымша материалдар дайындалып, тек тест сұрақтарын талдау ғана емес, сонымен қатар AWS емтиханына дайындалу үшін ауқымды курстар пайда болды. Осы материалдармен қатар, AWS-тың әрбір емтиханына арнайы жасалған, оны жан-жақты қарастыратын парақшалар бар. Басқа кейс Common Exam Scenarios – осы сілтеме арқылы тікелей өте аласыз немесе Google-ға bonso aws cp, яғни Cloud Practitioner Common Scenarios деп жазып, қажетті парақшаға өтесіз. Мен осы ресурсты айтарлықтай жақсы жағынан талдадым, ол шынымен де солай, бірақ бір маңызды нюанс бар. Материал көп және пайдалы. Кемшілігі – бұл толығымен ағылшын тілінде, бұл біріншісі. Екіншісі – арасында өзекті емес ақпарат кезігуі мүмкін. Сондықтан есептеулер мен нақты фактілерді AWS құжаттамасынан қарап, қайта тексеру ұсынылады. Жалпы негізгі ұғымдар сирек өзгереді, мұндай ақпаратты осы тәріздес сайттардан оқуға болады. Слайдтарымызға оралайық. Олар келесідей ұйымдастырылған: барлық слайдтар төрт бағытқа бөлінеді, бұл AWS Certified Cloud Practitioner емтиханының ескі домендері, қазір бес домен бар, бірақ бұл ақпараттың маңыздылығын төмендетпейді, тек барлық кейстерді төрт түрлі аймаққа топтастыруға көмектеседі. Слайдтардың өздері келесідей ұйымдастырылған. Сценарий берілген, яғни сұрақтың түрі, сөйлем немесе сөйлемнің бір бөлігі түрінде, және оның шешімі не жауабы. Көп жағдайда бір немесе бірнеше AWS сервистері шешім болып табылады, кейбір жағдайларда бұл белгілі бір сервис ішіндегі белгілі бір функционал немесе белгілі бір ұғым мен термин. Мен бұл шпаргалка емес екенін атап өткім келеді. Бұл – барлық теориялық материалды аяқтаған студенттерге қайталау үшін, назар аудару керек негізгі кейстерді қарастыратын және қосымша қайталайтын материалдар. Сондықтан, курсты жаңадан бастағандар үшін және бірден соңғы Демоға өткен студенттер үшін бұл пайдасыз материал, түсініксіз терминдер жиынтығы. Ал жоспар бойынша оқысаңыз, сіздің біліміңізді құрылымдауға көмектесетін өте құнды ақпарат. Сонымен қатар, бұл тек AWS емтиханында ғана емес, жалпы жиі кездесетін жағдайлар. Емтихан сізге болашақта AWS-пен жұмыс істейтін кезде көмегі тиюі үшін жасалынған. Сондықтан емтихан ішіндегі сұрақтар бұлт инженерінің нақты тәжірибесінен алынады. Сондай-ақ, біз қарастыратын кейбір кейстерді сіз компаниялардың бірінде бұлт инженері ретінде жұмыс жасаған кезде қолданасыз. Жарайды, бастайық. Бірінші домен, бірінші топ – Cloud Concepts, яғни бұлтты технологиялардың негізгі ұғымдары. Сценарий: Компания өзінің жүйелерін жергілікті дата-центрден AWS-ке көшіру кезінде қандай қаржылық артықшылықтарға ие бола алады? Жауап: Бірінші жауап – компания капиталды шығындарды операциялық шығындармен алмастырады. Бұл нені білдіреді? Біз капиталды шығындар деп шығындарды алдын-ала өтеген кезді айтамыз. Ең танымал мысалдардың бірі – бүкіл серверді сатып алу, яғни сіз үлкен сомаға сатып аласыз және оны бес жыл немесе үш ай бойы пайдаланасыз ба, сіз толық соманы төлеуіңіз керек. Операциялық шығындар туралы, әсіресе AWS бұлты туралы айтатын болсақ, біз өте қуатты EC2 инстансын орната аламыз, оны үш сағат бойы қолданамыз, тек қолданған үш сағатқа ғана төлейміз, содан кейін төлемеу үшін ресурстарды босата аламыз. Осылайша, біз өзіміздің дата-центрімізге иелік еткен кезде капиталды шығындарымыздың барлығын немесе көп бөлігін операциялық шығындарға аудара аламыз және AWS-ке ауысқан кезде қолданғанымыз үшін ғана төлей аламыз. Екінші жағдай – бұл reduce the total cost of ownership, мұның идеясы да сондай, жеке жергілікті дата-центрге иелік еткенде барлық қажет нәрсені бірден сатып алуымыз керек. Мүмкін сіз сәйкес ғимаратты сатып алуға немесе әр айға жалға алуға көп шығын жұмсарсыз. Әрі қарай, сізде дата-центрдегі жұмысты атқаратын қызметкерлер бар. Бұл тұрақты және өзгермейтін шығындар. Сіздің сайтыңызда бірде бір пайдаланушы болмаса да, сіз бұл шығындарды төлейсіз. Ал AWS туралы айтсақ, инфрақұрылымды автоматты түрде масштабталатындай етіп құра аламыз. Трафиктің төмендегенін көргенде, біздің сайтта бірде-бір пайдаланушы жоқ, жүктеме жоқ, бұл жағдайда инфрақұрылым автоматты түрде минималды мөлшерге дейін кішіреюі мүмкін. Осылайша, біз инфрақұрылымға минималды шығын жұмсаймыз. Сценарий: AWS бұлтында архитектураның құрылу принциптерін көрсетіңіз. Жауаптар, шешімдер: Біріншісі – Desing for Failure. Идея мынада, сіздің инфрақұрылымыңыздың көлемі ұлғайған сайын, бір жерде бірдеңе дұрыс болмай, кейбір компоненттердің бұзылу мүмкіндігі де артады. Сондықтан, алдын ала ойланып, қай компоненттердің сынуы мүмкін екенін болжай отырып, олардың санын үлкейтіп немесе тез автоматты түрде қалпына келтіру мүмкіндігін қосуыңыз керек. Екіншісі – Decouple your components. Идеясы – архитектураны барлық компоненттер бір-бірімен әлсіз байланысатындай етіп құру. Бұл бізге не үшін керек? Әлсіз байланыс кезінде әр компонентті оңай алмастыруға болады. Сонымен қатар, бір компонент істен шықса, ол іргелес компоненттерге шамалы әсер етеді. Осылайша, бұзылудың әсері осы архитектураның арқасында азаяды. Үшінші және төртінші бір біріне байланысты – бұл Implement Elasticity, яғни біз икемділік туралы айтып отырмыз және Think Parallel – бұл масштабтау туралы. Идея мынадай, бізде көптеген сервистер байламы бар, ал архитектура дұрыс бапталған кезде тірі ағзаға айналады. Кейбір метрикаларға байланысты, мысалы, сіздің серверлеріңіздегі жүктеме, оның көлемі автоматты түрде үлкеюі не азаюы мүмкін. Біздің архитектураны құру принциптері туралы толығырақ дәрістерімізден біле аласыз. Сценарий: Бізде AWS бұлтында жоғары деңгейде қолжетімді болуы керек критикалық жүктемелер бар. Шешімі – инфрақұрылымды бірнеше availability аймақтарында құру. Осылайша, бүтіндей бір availability аймағының істен шығу жағдайы ескеріліп, осындай жағдай орын алса сіздің инфрақұрылымыңыз қалған екі немесе екінші availability аймағында жұмысын жалғастырады. Сценарий: Бізге компоненттердің біреуінің өзгеруі немесе бұзылуы басқа компоненттерге әсер етпеуі керек, яғни келесі көршілес компоненттерге өтпеуі, оларды істен шығармауы керек. Шешімі – әлсіз байланысқан архитектураны құру, яғни loose coupling. Егер біз мықты байланысқан архитектураны айтсақ, онда сәйкес tight coupling термині бар. Бізге архитектураны tight coupling-нен loose coupling жағына қарай ұйымдастыру керек. Сценарий: Сізде VPC бар, VPC-дің ішінде public subnet және оның ішінде EC2 инстанс бар. Бұл EC2 инстанстың жалпыға ортақ интернетке шығу мүмкіндігі болу керек. Шешім ретінде бізге Internet Gateway керек. Сценарий: Сізде бапталған VPC, VPC ішінде private subnet және оның ішінде EC2 инстанс бар. Бұл EC2 инстанстың интернетке шығу мүмкіндігі болу керек. EC2 инстанс private subnet-тің ішінде орналасқаны сұрақта анық көрсетілгендіктен, инстанстарға интернетке шығу мүмкіндігін беретін ресурс – бұл NAT Gateway. NAT Gateway public subnet-те бапталынады, және трафикті private subnet-тен NAT Gateway, public subnet-ке бағыттау үшін қосымша route-ті баптаймыз. Онда VPC деңгейінде Internet Gateway бапталынады, ол арқылы VPC ішіндегі барлық ресурстар Интернетке шығу мүмкіндігіне ие болады. Біз келесі сценарийлер тобына көшеміз – security және compliance. Сценарий: Қауіпсіздікті, нақтырақ WAF рулдарының бірнеше аккаунт аясында бапталуын жүзеге асыратын құралды көрсетіңіз. Жауап – бұл AWS Firewall Manager сервисі. Сценарий: Компанияға AWS-тің белгілі бір реттеушілік талаптарға немесе стандарттық талаптарға сәйкес келетінін растайтын құжаттарды жүктеу керек. Жауап: Сіз барлық осы құжаттар жүктелген AWS Artifact сервисіне жүгініп, сұраныс бойынша осы құжаттарды жүктеп алуыңызға болады. Сценарий: IAM пайдаланушыларының қауіпсіздігін жақсарту үшін не істеу керек? Бірінші жауап – Multi-Factor Authentication (MFA)-ді орнату. Екіншісі – пайдаланушылардың құпиясөздері үшін өте күрделі ережені баптау. Сценарий: IAM-нің қай ресурсы AWS CLI арқылы AWS бұлтындағы ресурстарға қол жеткізу үшін ассess кілттерін пайдаланады? Жауап: IAM User. Сценарий: IAM-нің қай ресурсына біз AWS ресурстарына уақытша қол жетімділікті ұсынамыз? Жауап: IAM Role. Сценарий: IAM пайдаланушыларының көпшілігіне қолжетімділікті басқару үшін не қолдану керек? Жауап: IAM Group. Сценарий: Amazon S3 бакетіндегі ресурстарға қол жетімділікті қамтамасыз ету үшін не қолдануға болады? Жауап: бакетке бекітілген Bucket policy-ді баптай аламыз. Онда сіз бакетіңізге жүгіне алатын операциялар мен пайдаланушыларды көрсетесіз. Сондай-ақ басқа жағынан баптай аласыз, атап айтқанда User Policy. Сіз әрбір пайдаланушыға, әрбір топқа немесе роль үшін қосымша policy жазасыз, ол policy белгілі бір операциялар мен ресурстарға қолжетімілікті қамтамасыз етеді. Ресурс ретінде S3 бакетті көрсетеміз. Сценарий: Пайдаланушыларға арналған уақытша credentials-ті көрсету арқылы AWS-ке қол жетімділікті қамтамасыз етуіміз керек. Бұл пайдаланушылар әлеуметтік медиа арқылы кірген, немесе олар мүлдем жүйеде жоқ болуы мүмкін, яғни анонимді пайдаланушылар. Мұны қамтамасыз ету үшін нені қолдануға болады? Жауап – Amazon Cognito Identity Pool. Сценарий: Сіздің жұмысыңыз – стартап және IAM policy-іңіз қалай орындалып жатқанын бағалауыңыз керек. Ол үшін сіз IAM policy simulator-ді пайдалануыңыз қажет. Келесі сценарий: PII-ге жататын маңызды ақпаратты тауып, жіктеп, қорғайтын сервисті көрсетуіңіз керек, яғни бұл ақпарат жеке тұлғаны анықтай алатын немесе зияткерлік меншікке қатысты ақпарат болуы мүмкін. Бұл жағдайда сіз Amazon Macie сервисін пайдалануыңыз қажет. Сценарий: Әр түрлі қауіптер мен күдікті әрекеттерді іздеу үшін бүкіл AWS аккаунтыңызды бақылайтын сервисті таңдаңыз. Бұл Amazon GuardDuty сервисі. Сценарий: Сізге S3 бакеттері ішіндегі нысандарды рұқсатсыз жоюды болдырмау керек. Мұны істеу үшін сіз MFA-ді баптауыңыз керек және нысандарды жою кезінде кіруге тек MFA тексеруден өткен пайдаланушыларға, рольдерге ғана рұқсат етіледі. Сценарий: Компания VPC subnets арасындағы трафикті бақылауы керек. Бұл кіріс және шығыс трафиктеріне де қатысты. Ол үшін Network Access Control List-ті (NACL) пайдалану керек. Сценарий: EC2 инстансы деңгейінде трафикті бақылау үшін жұмыс істейтін virtual firewall болатын нысанды көрсетіңіз. Жауап: Бұл Security Group. Сценарий: Cіздің қосымшаларыңыздың virtual автоматты қауіпсіздік тексерісін өткізетін сервисті көрсетіңіз. Жауап Amazon Inspector. Біз келесі технологияларға қатысты сценарийлердің жиынтығына жеттік. Сценарий: Компания оның қосымшаларының қол жетімділігін жақсарту үшін, кез-келген статикалық IP адресі арқылы қол жетімді ете отырып AWS-тің ғаламдық инфрақұрылымын пайдалана бастауы керек. Бұл жағдайда біз AWS Global Accelerator-ді қолдануымыз қажет. Келесі сценарий: Біз жүздеген петабайт деректерді AWS-ке қауіпсіз түрде тасымалдауымыз керек. Бұл үшін не қолдануға болады? Сіз петабайттарды желі арқылы жіберу өте көп ақпарат екенін көріп отырсыз, бұл ұзақ уақытты алады, сәйкесінше компания көп жағдайда күте бермейді. Сондықтан келесідей шешім бар: AWS қатқыл дискілер, есептеу қуаты бар кейстерді жүктеп, осы чемоданды біздің кеңсеге жібереді. Ол келгеннен кейін біз оны желіге қосамыз және жергілікті желі арқылы оған көп мөлшерде ақпарат жүктей аламыз, бұл әлдеқайда жылдам. Аяқтағаннан кейін біз бұл чемоданды кері қайтарамыз және ол кез-келген AWS дата-центріне жеткенде, олар оны жергілікті желіге қосады және оны тез жылдамдықпен AWS инфрақұрылымына жүктейді. Snowball шешімдерінің бірнеше түрлері бар. Snowball Edge, қарапайым Snowball, олар кішірек, және Snow mobile – бұл сізге тіркемесі бар машина жібереді, бұл мобильді дата-центріне жүздеген петабайттар емес, одан да көп деректерді жүктей аласыз. Сценарий: Белгілі бір хостқа байланыстырылған лицензияларды тасымалдауға мүмкіндік беретін EC2 инстанс түрін көрсетіңіз. Бұл түр Dedicated Host. Келесі сценарий: AWS ішіндегі барлық әрекеттерді бақылайтын және AWS Management Console арқылы немесе AWS SDK арқылы болсын, барлық AWS API қоңырауларын жазатын сервисті анықтаңыз. Бұл сервис AWS CloudTrail болып табылады. CloudTrail – ұшақтағы қара жәшікке ұқсайды. Сценарий: AWS ішінде жоғарғы қол жетімді және масштабталатын DNS веб-сервисін көрсетіңіз. Бұл сервис Amazon Route 53 болып табылады. Келесі сценарий: Біздің қосымшаларымыздың жұмыс өнімділігін жеделдету үшін күрделі SQL сұрауларының нәтижелерін сақтау керек. Мұны істеу үшін біз Amazon ElastiCache деп аталатын кэш-сервисін пайдалануымыз керек. Сценарий: Біз статикалық файлдарға ең төменгі кідіріспен қызмет етуге мүмкіндік беретін AWS сервистерінің байланысын көрсетуіміз керек. Бұл Amazon S3 және Amazon CloudFront. Келесі сценарий: Өзіңіздің қосымшаларыңыздың қол жетімділігін жақсарту үшін және есептеу қуатының шамадан тыс жүктелуіне байланысты құлдырауды азайту үшін кіріс трафигіне байланысты автоматты масшабталатын есептеуіш қуатын қамтамасыз ететін сервисті көрсетуіңіз керек. Жауап – AWS Auto Scaling. Сценарий: MySQL дерекқорымызды жергілікті дата-центрден Amazon RDS сервисіне көшіру керек. Ол үшін қандай сервисті пайдалана аламыз? AWS DMS (AWS Database Mirgration Service) деп аталатын жеке дерекқорды тасымалдау үшін қолданылатын сервис бар. Келесі сценарий: Сақтау орнын үнемдеу үшін S3 бакеті ішіндегі сирек сұралатын деректерді келесі сақтау класына автоматты түрде тасымалдауды баптауымыз қажет. Мұны істеу үшін S3 Lifecycle Policy-ді қолдануымыз керек. Сценарий: Сізге Amazon S3-ке тасымалдауды жылдамдату үшін бір үлкен нысанды бірнеше бөлікпен жүктеу керек. Мұны істеу үшін не істейміз? Ол үшін біз S3 Multipart Upload сервисінің функционалын пайдалана аламыз. Оның идеясы – біздің файл бірнеше кішкене бөліктерге бөлінеді және бұл бөліктер бөлек-бөлек жіберіледі. Егер қандай да бір бөлігі істен шықса, оны бөлек жіберуге болады. Сонымен қатар, сіз барлық файлдарыңызды бір уақытта жібере аласыз. Осылайша, файлдарыңызды AWS бұлтына жіберу бірнеше есе жылдамдатылады. Келесі сценарий: Компанияға жергілікті дата-центр мен AWS VPC арасындағы арнайы connection орнату қажет. Ол үшін бізге AWS Direct Connect-ті пайдалану қажет. Сценарий: Медиа файлдарды талдауға және пайдалы ақпаратты алуға мүмкіндік беретін машиналық оқыту сервисін көрсетіңіз. Медиа файл ретінде суреттер мен бейнелерді айтамыз, және одан мәтіндер мен әртүрлі теңшелетін ақпаратты да ала аламыз. Жауап – Amazon Rekognition. Келесі сценарий: Сіздің қосымшаңыздың ішінде пайдаланушылардың сұранысына трассировка жасауға мүмкіндік беретін сервисті көрсету керек. Бұл AWS X-Ray сервисі және ол көбінесе AWS Lambda-мен байланыста қолданылады. Идея мынада: сіздің пайдаланушыларыңыздан сіздің API-ге немесе сайтыңызға сұраныс келгенде, осы сұранысқа кейбір бірегей мәндерді қосуға болады. Осы бірегей мәнмен бұл сұраныс бүкіл инфрақұрылымыңызға беріліп, өңделеді. Осылайша, осы бірегей идентификаторды қадағалау арқылы сіз сұраныстарыңыздың қалай және қайда өтетінін, кідірістердің қай жерде екенін бағалап, қосымшаңызды жақсартуға тырысасыз. Келесі жағдай: Компанияға EC2 инстанстың Instance ID, жалпыға ортақ кілттері және жалпыға ортақ IP адресі туралы ақпарат алу керек. Бұл ақпаратты қайдан алуға болады? Бұл ақпаратты AWS Management Console-ден ала аласыз: EC2 инстансын ашсаңыз, төменгі жағындағы қойындылар жиынтығы ашылады, сонда Instance metadata қойындысын таңдау қажет. Осы ақпараттың барлығы сол жерде қол жетімді. Сценарий: Біз өз статикалық файлдарымыздың контентін бүкіл әлемге жеткізуді тездетуіміз керек. Жауап – Amazon CloudFront сервисін пайдалану. Келесі сценарий: Инфрақұрылымды код ретінде құруға және орнатуға мүмкіндік беретін сервис. Жауап айқын – бұл AWS CloudFormation. Сценарий: Біз AWS CloudTrail-де өзіміздің логттарымызды шифрлауды баптауымыз керек. Ол үшін арнайы AWS Key Management Service сервисін пайдалануыңыз керек (AWS KMS). Келесі сценарий: JSON құжаттарымен жұмыс істеу үшін дерекқорларды ұсынатын сервисті таңдауыңыз керек, яғни бұл құрылымдалмаған деректер, NoSQL дерекқорлары. Жауап – Amazon DynamoDB. Осымен келесі блокқа жеттік, Billing пен Pricing-ке қатысты сценарийлер туралы айтамыз. Сценарий: Бұлтта инфрақұрылымымызды алып жүруге көмектесетін AWS-тен арнайы бөлінген адамды тұспалдайтын нұсқаны таңдауымыз керек. Жауап – TAM немесе Technical Account Manager. Келесі сценарий: Біздің AWS Account-ті мерзімді тексеретін және Best Practice AWS-ке ілесуге ұсыныстар беретін құралды таңдауымыз керек. Бұл – AWS Trusted Advisor. Келесі сценарий: Біз стартап болып табыламыз, сондықтан біздің қосымшалардың жергілікті дата-центрден AWS-ке тасымалдау құнын есептеуіміз керек. Ол үшін AWS Total Cost of Ownership деп аталатын жеке қосымшаны, құралды пайдаланамыз. Келесі сценарий: Бізге инстанстың тобын, инстанс түрін және EC2 инстанстардың басқа қасиетін өзгертуге мүмкіндік беретін Reserved Instance түрін таңдау керек. Дұрыс жауап – Convertible RI. Сценарий: 90%-ға дейін жеңілдік алуға рұқсат беретін EC2 инстанстың түрін таңдауымыз керек. Бұл – Spot instance. Көптеген студенттер мұнда қате жібереді, олар Savings Plans немесе Reserved Instance-ты таңдайды. Екі нұсқа да 60-тан 70%-ға дейінгі жеңілдік ұсынады. Spot instance-пен біз 90%-ға дейін жеңілдік ала аламыз – бұл EC2 инстанстың ең арзан нұсқасы. Біздің дәріс сабақтарымызда айтылған бірнеше нюанстар бар. Сценарий: Барлық policy-лерімізді бір жерден басқаруға және барлық AWS аккаунттарымыздың AWS қызметі үшін жиынтық есепшотын алуға мүмкіндік беретін қосымшаны таңдауымыз керек. AWS Organizations сервисі – дұрыс жауап. Келесі сценарий: Біз S3 ішіндегі ең арзан сақтау нұсқасын таңдауымыз керек, атап айтcақ сирек сұралынатын дерекқорлардың көшірмелері, сондай-ақ бірнеше минут күте аламыз. Жауабы – Amazon Glacier. Сценарий: Біз AWS сервистерін ағымдағы пайдалану негізінде, ағымдағы деректерімізге негізделген болжамды болашақ шығындарды ұсынатын сервисті таңдауымыз керек. Жауабы – AWS Cost Explorer. Келесі сценарий: Бізге AWS-те шығындарымызды толығырақ деңгейде санаттап, қадағалау керек. Мұны істеу үшін біз Cost Allocation Tags деп аталатын функционалды пайдалануымыз қажет. Оның идеясы – біз AWS ресурстарымызды тегтермен белгілей аламыз. Қай тегтер Cost Allocation Tag болатынын көрсетеміз. Одан кейін AWS Cost Explorer-де, сондай-ақ бұлттың шығындарымен жұмыс істейтін кез-келген басқа сервистерде, таңдаған тегтер бойынша шығындарды көріп, топтастыра аламыз. Сценарий: Сервистік лимиттерге әдепкі бойынша жатпайтын VPC-ді іске қосу қажет болса, компания не істеуі керек? Жауап: Сіз техникалық қолдау үшін ticket жасауыңыз керек, егер ол Soft limits болса, осы лимитті ұлғайтуды сұрайсыз. Сценарий: Бізге бір жылға Reserved Instance-ті сатып алудың ең тиімді нұсқасын таңдау қажет. Жауап – All Upfront Reserved Instance. Айта кетсек, біз төлемнің үш нұсқасының біреуін таңдай аламыз, егер No Upfront болса біз ешқандай төлем жасамаймыз, тек келісімге қол қойып, ресурстарымызды пайдаланғанымыз үшін ай сайын жеңілдікпен төлеуді жалғастырамыз. Келесі нұсқа – Partial Upfront, біз қандай келісімшартқа қол қоятынымызға байланысты, белгілі бір бөлігі бір жыл немесе үш жылға жеңілдікпен төленеді. Ал қалған бөлігі ары қарай ай сайын жеңілдікпен төленеді. Ең көп жеңілдіктер беретін үшінші нұсқа – All Upfront, таңдалған мерзімге сәйкес жеңілдік есептеледі және қалған сома бірден аударылуы керек, одан кейін таңдаған Reserved Instances үшін ай сайын төлем жасау қажет болмайды. Сценарий: Сіз көлем бойынша жеңілдіктер алуға жету үшін белгілі бір ресурсты пайдалануды біріктіруіңіз керек. Осы жеңілдіктерді алып, ресурстарды пайдалануыңызды біріктіру үшін сіз Consolidated Billing-ті қолдана аласыз. Оны AWS Organizations сервистер қатарына қоса аламыз. Келесі сценарий: Сіз өзіңіздің жеке AMI-ді дайындадыңыз және оны AWS ішінде басқа AWS клиенттеріне сатқыңыз келеді делік. Ол үшін AWS Marketplace сервисін пайдалануға болады. Бұл басқа клиенттерге әртүрлі кастомдық ресурстарды, соның ішінде сіздің кастомдық AMI-ді сата алатын орын. Біз осымен Демо сессиямыздың соңына келдік. Бүгін жаңа нәрсе білдіңіз деп үміттенемін. Естеріңізге сала кетейін, біз талдаған сценарийлер шынайы AWS емтиханың сұрақтарына 100% жауап емес, бұл тек сіз өткен барлық материалдарды қайталаудың ыңғайлы форматы ғана. Есіңізде болсын, AWS емтиханында келетін әрбір сұрақ жеке қарастырылуы керек. Көрсетілген жауаптар әрдайым дұрыс бола бермейді, өйткені берілгені өзгеруі мүмкін. Әрбір AWS емтиханында көптеген жаңа сұрақтар қосылады және олар есепке алынбайды. Осылайша, AWS-те жаңа сұрақтарды көп мөлшерде және жиі қосуға мүмкіндігі бар, және кейбір сұрақтардың берілгені сізді шатастыруы мүмкін. Жалпы алғанда, бұл сценарийлердің идеясы негізгі ақпаратты бекіту, танымал сценарийлерге ерекше назар аудару, мұның барлығы AWS емтиханын тапсыруға көмектесу үшін ғана емес, сонымен қатар бұлтты инженер болып жұмыс істеген кезде сізге қажетті білімді жаңартып отыру үшін қажет. Назарларыңызға рахмет. Келесі белсенділіктерде кездескенше, сау болыңыздар!