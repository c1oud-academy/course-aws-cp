Қайырлы күн, құрметті студенттер! 
Барлықтарыңызды зертханалық жұмысты талдау сессиясында көргеніме қуаныштымын.
Зертханалық жұмыстың тақырыбы – AWS Elastic Beanstalk сервисіне кіріспе.
Ендеше, бастайық.
Жақсы, зертханалық жұмысымызды бастайық.
Біз қазір зертханалық жұмыстың негізгі парақшасындамыз және AWS Management Console өту үшін AWS батырмасын басуымыз керек.
Оны басқаннан кейін сіз AWS Management Console өтесіз.
Жоғарғы оң жақта біз уақытша сынақ пайдаланушысының атынан отырғанымызды көресіз.
Енді бізге AWS Elastic Beanstalk сервисіне өту керек.
Ол үшін сервис іздеу жолағында Beanstalk деп теруді бастаңыз.
Нәтижесінде бізге қажет сілтемені көресіз.
Енді соған өтейік.
Сілтемеге өткеннен кейін, сіз AWS Elastic Beanstalk сервисінің барлық environment-тері бар парақшада боласыз.
Бізде бір ғана environment бар екенін көресіз және оның күйі OK немесе Green болуы керек.
Олай болмаса, бір-екі минут күтіңіз, мүмкін environment әлі толық бапталмаған болар.
OK дегенді көрген бойда бұл environment қосымшаны орнатуға дайын екенін көрсетеді.
Dashboard-ке өту үшін environment-тің атын басайық, яғни таңдаған environment-тің Dashboard-ы.
Ең жоғарғы жағында сіз осы қосымшаға апаратын сілтемені көресіз.
Сілтемеге басып, өтейік.
Оған өткен бойда, парақша табылмады және 404 қатесін көресіз.
Бұл біздің environment дайын, бірақ қосымшаның өзі орнатылмағанына байланысты күтілетін жағдай.
Сондықтан, қосымшаны бірге орнатайық.
Зертханалық жұмысымыздың бір бөлігі ретінде сізді AWS Elastic Beanstalk сервисінің мүмкіндіктерімен таныстыру үшін арнайы веб-сайт жасадық.
Бұл қосымшаға сілтеме зертханалық жұмыстың тапсырмасында берілген және ол сілтемеге өткен кезде сіз tomcat.zip архивін жүктейтін боласыз.
Енді соны істейік.
Әрі қарай, Dashboard-ге оралып, Upload and deploy батырмасын басу керек.
Оны басқаннан кейін файлды таңдау қажет қалқымалы терезе пайда болады.
Біз бұрын жүктеп алған tomcat.zip файлын таңдауымыз керек.
Файлды таңдап, Deploy батырмасын басқаннан кейін қосымшаны осы environment-ке орнату басталады.
Сіз сәйкес хабарламаны көресіз.
Әдетте deployment бір минуттан екі минутқа дейін созылады және ол аяқталғаннан кейін сіз сәйкес хабарламаны көресіз, яғни deployment кезінде сіз Health қойындысының күйі Grey екенін және Deployment орындалып жатқан сәйкес белгішені көресіз.
Ол аяқтала салысымен сіз Health OK немесе green көресіз.
Бұл қосымшаның сәтті орнатылғанын көрсетеді.
Енді сол сілтеме бойынша өтіп, не өзгергенін көрейік.
Сіз қосымшаны сәтті орнатылғанын көрсететін ұқсас парақшаны көресіз.
Бұл парақшада құттықтау болады және бұл AWS Elastic Beanstalk сервисін пайдаланып AWS бұлтына орнатқан бірінші қосымшаңыз.
Құттықтаймын! 
Енді environment туралы қандай қосымша ақпаратты көре алатынымызды толығырақ қарастырайық.
Бұл әрекетті орындау үшін, сол жақ навигация мәзірінде Configuration қойындысын басыңыз.
Оны басқаннан кейін сіз сол нақты environment-ке арналған барлық баптаулары бар парақшаға өтесіз.
Security group-тардан бастап бақылау аралықтарымен аяқталатын EC2 инстанстары туралы ақпарат бар Instances жолағына назар аударыңыз.
Егер сіз аздап төмен айналдырсаңыз, Database жолының бос екенін көресіз.
Бұл қосымша дерекқорды пайдаланбайтынын көрсетеді.
Егер сізге дерекқорды осы AWS Elastic Beanstalk environment-іне қосу қажет болса, онда Edit батырмасын басып, дерекқорды құру үшін қажетті ақпаратты енгізу жеткілікті.
Тағы бір мысал.
Сіз Monitoring қойындысын көресіз және мұнда сіз үшін жасалған alarm-дар, метрикалар туралы ақпарат бар.
Сол жақтағы навигация мәзіріндегі Logs, Health, Monitoring, Alarms, Managed Updates қойындыларын зерттеуді сізге қалдырғым келеді, сонымен қатар AWS Elastic Beanstalk сервисі бізге қандай мүмкіндіктер беретіні туралы.
Жақсы, зертханалық жұмысымыздың соңғы тапсырмасы – AWS Elastic Beanstalk сервисі сіз үшін жасаған басқа сервистердегі ресурстарды талдау.
Amazon EC2 сервисіне көшейік.
Мұны істеу үшін сіз сервисті іздеу жолағына EC2 теруді бастауыңыз керек және нәтижесінде сізге қажет сілтемені көресіз.
Оған барған бойда, сол жақ навигация мәзіріндегі Instances қойындысына басайық, сонда инстанстардың тізімі көрсетіледі.
Инстанстарды көрмесеңіз, дұрыс аймақта екеніңізді тексеріңіз.
Бізге North Virginia аймағын таңдау керек.
Бұл тізімде атауында samp сөзі бар кем дегенде екі инстансты көресіз, яғни бұл - AWS Elastic Beanstalk сервисі біз үшін жасаған инстанстар.
Сол жақ навигация мәзірінде Load balancers қойындысына өтейік.
Сондай-ақ, осы жерде біз үшін Load balancer жасалғанын көресіз, ол біздің инстанстарымыздағы жүктемені теңестіреді.
Соңғысы, сіз сонымен қатар автоскейлинг жасалғанын көресіз, ол біздің веб-сайттағы жүктемеге байланысты инстанстардың санын екіден бастап максимум алтыға дейін арттырады.
Мұнда да сіз біздің Load balancer-ге сілтемені көресіз.
Мұнда AWS Elastic Beanstalk сервисі жасаған барлық ресурстарда белгілі бір тегтер болуы мүмкін, белгілі бір naming болуы мүмкін, бірақ олар сіз өзіңіз сәйкес сервистерде жасайтын ресурстармен тең дәрежеде көрсетілетініне де назар аударуыңыз керек.
Біз зертханалық жұмысымыздың соңына да жетіп қалдық.
Енді бізге AWS Management Console-індегі барлық жүйелерден дұрыс шығу керек.
Жоғарғы оң жақтағы пайдаланушыны басып, ашылмалы мәзірде Sign out батырмасын басу керек.
Әрі қарай, зертханалық жұмыс берілген парақшада, оны сәтті аяқтау үшін End lab батырмасын басу керек.
Зертханалық жұмысты сәтті аяқтамасаңыз, келесі зертханалық жұмысты бастағанда қиындықтар туындауы мүмкін.
Жақсы.
Оны басқаннан кейін зертханалық жұмысты шынымен тоқтатқыңыз келе ме деген сұрақ пайда болады.
Иә, біз оны растаймыз.
Содан кейін «You may close this message box now.
Lab resources are terminating» деген хабарлама шығады.
Бұл AWS уақытша аккаунтын жою процесі орындалып жатқанын және осы зертханалық жұмысты жауып, AWS Academy парақшасын жабуға болатынын білдіреді.
Осымен біздің зертханалық жұмысты талдау сессиямыз аяқталды.
Біз AWS Elastic Beanstalk сервисі туралы толығырақ сөйлестік.
Сіз бұл сервисті жақсы түсіндіңіз деп үміттенемін.
Келесі белсенділіктерімізде кездескенше!
