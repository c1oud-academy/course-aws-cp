Қайырлы күн, құрметті студенттер! Сіздерді келесі Practice Test сұрағын талдау сессиясында көргеніме қуаныштымын. Practice Test сұрақтары нақты AWS емтихан сұрақтарына жақын сұрақтар болып табылады. Осылайша, біздің платформадағы Practice Test-тер бойынша жаттығып, сондай-ақ барлық Practice Test сұрақтарын талдау арқылы сіз нақты AWS емтиханын сәтті тапсыру мүмкіндігіңізді арттырасыз. Біз талдау үшін ең қиын сұрақтарды таңдаймыз, сондықтан сіз осы қиын сұрақтарға жауап беруді үйренгеннен кейін, қалған сұрақтарға жауап беру қиын болмайды. Сондай-ақ, сіз сұрақтың мазмұнына ғана емес, сонымен қатар дұрыс жауап табу үшін біз қандай әрекеттер жасап жатқанымызға назар аударуыңыз керек екенін атап өткім келеді. Сонымен, бастайық. 
Сұрақ: «Төмендегілердің қайсысы AWS бұлтында қауіпсіздікті құрудың ұсынылатын принциптері болып табылады?» Бұл сұрақ бірнеше дұрыс жауаптары бар сұрақ. Нақты осы сұрақта біз екі дұрыс нұсқаны таңдауымыз керек. Жарайды, қате жауаптарды алып тастап, осы сұраққа жауап беруге тырысайық. Олардың әрқайсысына тоқталайық. Біріншісі – B – Try to keep as much data on-premises as possible, яғни мүмкіндігінше деректеріңіздің көп бөлігін жергілікті жерде сақтау ұсынылады. Біз бұлтты технологиялар туралы айтып отырмыз, бұлт – ұтымды шешім, сонымен қатар ол бізге қауіпсіздікті қамтамасыз етуге мүмкіндік береді, сол үшін бөлек сервистер мен әртүрлі функционал құрылды. Бұл нұсқа сұрақ тұрғысынан қисынсыз болып келеді. Сондықтан, біз бұл нұсқаны алып тастай аламыз. Келесі нұсқа – C – Protect data in transit and at rest. Бұл біз білетін ақпарат, біз бұл туралы дәрістерімізде бірнеше рет айттық, яғни біз деректерді сақтаған кезде ғана емес, оны тасымалдаған кезде де қорғауымыз керек. Сондықтан, біз C нұсқасын дұрыс жауап деп белгілейміз. Енді қай нұсқа дұрыс екенін таңдауымыз керек – A немесе D. Салыстырып көрейік. Бірінші нұсқа – Implement a strong identity foundation. Бұл жерде, бәлкім, біздің identity-ді қатаң бақылау керек екенін айтады. Пайдаланушылар, рөлдер немесе топтар identity ретінде әрекет ете алады. D нұсқасы туралы айтсақ – Keep EC2 instances and Databases in different regions, мұнда біз бұл нұсқаның толығымен ұтымды емес екендігіне бірден мысалдар келтіре аламыз. Біріншісі – екі аймақ арасындағы деректерді тасымалдау ақылы. Сондықтан, бұл нұсқа толығымен тиімді емес. Екінші нұсқа – екі аймақ арасында деректерді тасымалдауға қарағанда, деректерді бір аймақ аясында тасымалдау жылдамырақ, тіпті бір availability zone аясында деректерді тасымалдау одан да жылдамырақ. Сондықтан, бұл нұсқа дұрыс емес, әйтпесе ол қосымшаның жұмысының төмендеуіне әкелуі мүмкін еді. Себебі біз бір серверден әлемнің басқа бөлігінде орналасқан деректер базасына сұраныс жасап жатырмыз. Сондықтан, біз бұл нұсқаны алып тастай аламыз және бұл жағдайда дұрыс нұсқа А болып табылады. Бұл сұраққа дұрыс жауаптар A және C нұсқалары болып табылады. 
Осымен Practice Test сұрағына талдауымызды аяқтаймыз. Сіз жаңа ақпарат білдіңіз деп үміттенемін және келесі белсенділіктерімізде кездескеше.
